Átalakuló világváros sokasodó gondokkal
Hazánk lakosságának egynegyede, két és félmillió ember a fõvárosban vagy annak közvetlen környezetében él. Ha Budapest megfelelõ életminõséget tud biztosítani lakossága számára, turistákat és tõkét tud magához vonzani, akkor a közép-európai régió vezetõ központja lehet. Ehhez azonban a leromló állapotú városrészek rendezése, a közlekedési problémák megoldása és az európai üzleti-pénzügyi folyamatokba való erõteljesebb bekapcsolódás szükséges.
A fõváros népességszáma 1980-ig a természetes szaporodás és a bevándorlás miatt növekedett. Az 1980–90-es években viszont fogyatkozott a népessége, lakói közül sokan a várost körülvevõ kisebb településekre költöztek. A 2000-es évtized második felétõl azonban újra emelkedni kezdett a fõváros lakosságszáma. Hogy megértsük a népességszámváltozásának az okait, meg kell ismerkednünk a város szerkezetével is.
Két évezred a Duna partján
Fõvárosunk területén már több ezer éve kisebb települések alakultak ki a terület kedvezõ földrajzi adottságai miatt. A Budai-hegység és a Pesti-síkság találkozásánál (a Margit-sziget és a Gellért-hegy között) lehetett könnyen átkelni a folyón. Így itt keresztezték egymást a Duna mentén haladó észak–déli és a Kárpát-medencét átszelõ kelet–nyugati irányú kereskedelmi útvonalak. Budát, Pestet és Óbudát 1873-ban egyesítették, ettõl kezdve beszélhetünk Budapestrõl. A város az elsõ világháborúig hatalmas növekedésen ment keresztül, igazi világvárossá fejlõdött. Ekkor alakult ki mai szerkezete (sugárutak, körutak, terek) és ekkor épült számos, a mai városképet meghatározó épület is. 1950-ben 23 környezõ település hozzácsatolásával érte el a város mai kiterjedését, 1994 óta 23 kerület alkotja.
Buda és Pest fejlõdése a 19. század közepéig
Idõszak	Buda	Pest
Római kor	Aquincum (katona- és polgárváros)	katonai õrhely
Árpád-kor	13. század: kõvár, városi jogok	mezõváros, tatár pusztítás
14–15.század	királyi székhely, kulturális szerep	mezõváros, növekvõ gazdasági szerep
16–17.század	1541–1686 török uralom, fürdõk	török uralom, visszaesés
18. század	lassú fejlõdés	gyors fejlõdés
Reformkor	lassú fejlõdés	az ország gazdasági, kulturális központja
Nagyvárosi övezetesség
A fõváros szerkezeti modellje legegyszerûbben koncentrikus körökkel ábrázolható. Ezek persze nem szabályos körök, mert a domborzati és közlekedési viszonyokhoz igazodnak. Ezért az övek a pesti oldalon szabályosabbak, mint a budain. 
Agglomeráció
Bármely irányból érkezünk is Budapestre, elõször a várost körülvevõ elõvárosok során, az agglomeráción kell áthaladnunk. Családi házas zónák és lakóparkok váltják egymást, amelyek lakói többnyire a fõvárosban dolgoznak, az ottani szolgáltatásokat veszik igénybe (vásárlás, szórakozás, oktatás, egészségügy). Ezért e településekrõl reggelente óriási autóforgalom indul a belvárosba, délután pedig az ellenkezõ irányba, lakossága naponta ingázik.
Munkahelyöv 
A munkahelyövben épültek ki a 19–20. században a nagy helyigényû gyárak, raktárak, vasúti létesítmények. Nagy részük a 20. század végére elavult vagy elvesztette a szerepét, így a terület a fõváros „rozsdaövezetévé” vált. Már megindult a felújításuk, új funkciójukkal bekapcsolódnak a modern nagyváros életébe. Felújításra szorulnak a belsõ lakóöv évszázados bérházai is. Ahol ez sikeresen megvalósult, ott a városrész központi helyzete, modern lakásai, változatos vásárlási vagy kikapcsolódási lehetõségei vonzerõt jelentenek.
Városmag
A felújított városrészek népességszáma nõ. A pesti oldal belvárosa az V. kerület, a városmag. Közigazgatási, pénzügyi és kereskedelmi szerepe mellett sok turistát is vonz. A budai városrészek központja a Várnegyed, közigazgatási, kulturális és idegenforgalmi szerepe kiemelkedõ. 
A fõváros központúság problémája
Magyarország településhálózatának egyik problémája a túlzott fõváros-központúság. Népességben vagy gazdaságban betöltött túlsúlya aránytalanul nagy. A fõváros hazánk GDP-jének 40%-át állítja elõ. A hazai tõkebefektetések nagy része is ide irányul, de Budapest a határokon túlról is képes tõkét vonzani, pénzügyi, kulturális és idegenforgalmi szerepe pedig egész Kelet-Közép-Európában meghatározó.
Példák az ipari területek megújulására
Millenáris kulturális központ (Ganz Villamossági Mûvek)
Nemzeti Színház (vasúti raktárak, mûhelyek)
Mûvészetek Palotája (vasúti raktárak, mûhelyek
Bálna (Közraktár) 
Dorottya-udvar (katonai egyenruhagyár)
Óbudai Gázgyár
Haller Garden (ipartelep) 
Aréna Pláza (Ügetõ)
MOM Park (Magyar Optikai Mûvek)
WestEnd City Center (vasúti raktárak, mûhelyek)
Sárkány Center (Kõolajipari Gépgyár)
Élhetõ a fõváros? 
A fõváros által nyújtott elõnyökért cserébe a lakosságnak számos nagyvárosi problémával kell megküzdenie. A belsõ városrészekben európai összehasonlításban rendkívül kicsi a zöldfelületek aránya. A Budai-hegység és a pesti külvárosok erdõi, rétjei pedig gyakran a lakóingatlanok terjeszkedésének áldozatául esnek. 
Az M0 autópálya legnagyobb részének kiépülésével a városon áthaladó forgalom jelentõsen csökkent. A városon belüli és az agglomerációból érkezõ autóforgalom azonban továbbra is óriási terhet jelent Budapest lakosságának. Ennek kezeléséhez a négy metróvonal mellett a HÉV és a városi vasútvonalak fejlesztésére is szükség van. Az utóbb idõben kiépült P+R parkolók a városba autóval érkezõket a városon belül a tömegközlekedés igénybevételére szeretnék rászoktatni. A belvárosi közlekedési és parkolási gondok enyhítését szolgálhatja a városi kerékpározás kiterjesztése és a behajtási díj („dugódíj”) bevezetése is. Ma már elsõsorban nem az ipar, hanem a közlekedés okozza a levegõ szennyezését, mint ahogy ez a zajszennyezés fõ forrása is.
Összefoglaló kérdések, feladatok
Milyen szerepe volt a fõváros kialakulásában a természeti adottságoknak? 
Hogyan válhatott Budapest fõvárossá, majd világvárossá? 
Milyen szerepe van az egyes öveknek a város gazdasági életében? 
Mely városrészeket mutatnád meg külföldrõl érkezett barátodnak?
Fogalmak
Buda • Pest • Óbuda • kerület • agglomeráció • elõváros • ipari öv • külsõ lakóöv • munkahelyöv • belsõ lakóöv • belváros • városmag • nemzetközi szerepkör • városi problémák • világváros  